--- 1
楚辞
〔战国〕屈原宋玉著〔西汉〕刘向辑
--- 2
目录。
１。
楚辞
离骚………………………………………………………（…１）
九歌………………………………………………………（…８）
东皇太一………………………………………………（…８）
云中君…………………………………………………（…９）
湘君……………………………………………………（…９）
湘夫人………………………………………………（…１０）
大司命………………………………………………（…１１）
少司命………………………………………………（…１２）
东君…………………………………………………（…１２）
河伯…………………………………………………（…１３）
山鬼…………………………………………………（…１３）
国殇…………………………………………………（…１４）
礼魂…………………………………………………（…１４）
天问……………………………………………………（…１５）
九章……………………………………………………（…１９）
惜诵…………………………………………………（…１９）
涉江…………………………………………………（…２１）
哀郢…………………………………………………（…２２）
抽思…………………………………………………（…２３）
怀沙…………………………………………………（…２５）
思美人………………………………………………（…２７）
惜往日………………………………………………（…２８）
--- 3
２。目录
橘颂…………………………………………………（…３０）
悲回风………………………………………………（…３０）
远游……………………………………………………（…３３）
卜居……………………………………………………（…３７）
渔父……………………………………………………（…３８）
大招……………………………………………………（…３９）
九辩……………………………………………………（…４１）
招魂……………………………………………………（…４７）
风赋……………………………………………………（…５２）
高唐赋…………………………………………………（…５３）
神女赋…………………………………………………（…５６）
登徒子好色赋…………………………………………（…５７）
对楚王问………………………………………………（…５９）
笛赋……………………………………………………（…５９）
讽赋……………………………………………………（…６０）
钓赋……………………………………………………（…６１）
大言赋…………………………………………………（…６２）
小言赋…………………………………………………（…６３）
舞赋……………………………………………………（…６４）
--- 4
楚辞。
１。
离骚
帝高阳之苗裔兮，朕皇考曰伯庸。
摄提贞于孟陬兮，惟庚寅吾以降。
皇览揆余初度兮，肇锡余以嘉名；名余曰正则兮，字余曰灵均。
纷吾既有此内美兮，又重之以脩能；扈江离与辟芷兮，纫秋兰以为佩。
汩余若将不及兮，恐年岁之不吾与。
朝搴阰之木兰兮，夕揽洲之宿莽。
日月忽其不淹兮，春与秋其代序。
惟草木之零落兮，恐美人之迟暮。
抚壮而弃秽兮，何不改乎此度？
乘骐骥以驰骋兮，来吾导夫先路！
昔三后之纯粹兮，固众芳之所在。
杂申椒与菌桂兮，岂惟纫夫蕙茞。
彼尧舜之耿介兮，既遵道而得路；何桀纣之猖披兮，夫唯捷径以窘步！
惟夫党人之偷乐兮，路幽昧以险隘。
岂余身之惮殃兮，恐皇舆之败绩。
忽奔走以先后兮，及前王之踵武。
荃不察余之中情兮，反信谗而齐怒。
--- 5
２。楚辞
余固知謇謇之为患兮，忍而不能舍也。
指九天以为正兮，夫唯灵脩之故也。
初既与余成言兮，后悔遁而有他。
余既不难夫离别兮，伤灵脩之数化。
余既滋兰之九畹兮，又树蕙之百亩；畦留夷与揭车兮，杂杜衡与芳芷。
冀枝叶之峻茂兮，愿俟时乎吾将刈。
虽萎绝其亦何伤兮，哀众芳之芜秽。
众皆竞进以贪婪兮，凭不厌乎求索。
羌内恕已以量人兮，各兴心而嫉妒。
忽驰骛以追逐兮，非余心之所急。
老冉冉其将至兮，恐脩名之不立。
朝饮木兰之坠露兮，夕餐秋菊之落英。
苟余情其信姱以练要兮，长顑颔亦何伤？
揽木根以结茞兮，贯薜荔之落蕊，矫菌桂以纫蕙兮，索胡绳之纚纚.謇吾法夫前脩兮，非世俗之所服；虽不周于今之人兮，愿依彭咸之遗则。
长太息以掩涕兮，哀民生之多艰。
余虽好修姱以羁兮，謇朝谇而夕替。
既替余以蕙纕兮，又申之以揽茞。
亦余心之所善兮，虽九死其犹未悔。
怨灵脩之浩荡兮，终不察夫民心。
众女嫉余之蛾眉兮，谣诼谓余以善淫。
固时俗之工巧兮，偭规矩而改错；
--- 6
楚辞。
３。
背绳墨以追曲兮，竞周容以为度。
忳郁邑余侘傺兮，吾独穷困乎此时也！
宁溘死以流亡兮，余不忍为此态也！
鸷鸟之不群兮，自前世而固然。
何方圜之能周兮，夫孰异道而相安？
屈心而抑志兮，忍尤而攘诟；伏清白以死直兮，固前圣之所厚。
悔相道之不察兮，延伫乎吾将反。
回朕车以复路兮，及行迷之未远。
步余马于兰皋兮，驰椒丘且焉止息。
进不入以离忧兮，退将复脩吾初服。
制芰荷以为衣兮，集芙蓉以为裳。
不吾知其亦已兮，苟余情其信芳。
高余冠之岌岌兮，长余佩之陆离。
芳与泽其杂糅兮，惟昭质其犹未亏。
忽反顾以游目兮，将往观乎四荒。
佩缤纷其繁饰兮，芳菲菲其弥章。
民生各有所乐兮，余独好脩以为常。
虽体解吾犹未变兮，岂余心之可惩？
女媭之婵媛兮，申申其詈予。
曰“鮌婞直以亡身兮，终然夭乎羽之野。
汝何博謇而好脩兮，纷独有此姱节。
薋菉葹以盈室兮，判独离而不服。
众不可户说兮，孰云察余之中情？
世并举而好朋兮，夫何茕独而不予听？
--- 7
４。楚辞
依前圣以节中兮，喟凭心而历兹。
济沅湘以南征兮，就重华而陈词：“启九辩与九歌兮，夏康娱以自纵。
不顾难以图后兮，五子用失乎家巷。
羿淫游以佚畋兮，又好射夫封狐。
固乱流其鲜终兮，浞又贪夫厥家。
浇身被服强圉兮，纵欲而不忍。
日康娱以自忘兮，厥首用夫颠陨。
夏桀之常违兮，乃遂焉而逢殃。
后辛之菹醢兮，殷宗用而不长。
汤禹俨而祗敬兮，周论道而莫差，举贤而授能兮，循绳墨而不颇。
皇天无私阿兮，览民德焉错辅。
夫维圣哲以茂行兮，苟得用此下土。
瞻前而顾后兮，相观民之计极。
夫孰非义而可用兮，孰非善而可服。
阽余身而危死兮，览余初其犹未悔。
不量凿以正枘兮，固前脩以菹醢。
曾歔欷余郁邑兮，哀朕时之不当。
揽茹蕙以掩涕兮，沾余襟之浪浪。
跪敷衽以陈辞兮，耿吾既得此中正。
驷玉虬以乘瑱兮，溘埃风余上征。
朝发轫于苍梧兮，夕余至乎县圃。
欲少留此灵琐兮，日忽忽其将暮。
吾令羲和弭节兮，望崦嵫而勿迫。
--- 8
楚辞。
５。
路曼曼其脩远兮，吾将上下而求索。
饮余马于咸池兮，总余辔乎扶桑。
折若木以拂日兮，聊逍遥以相羊。
前望舒使先驱兮，后飞廉使奔属。
鸾皇为余先戒兮，雷师告余以未具。
吾令凤鸟飞腾兮，继之以日夜。
飘风屯其相离兮，帅云霓而来御。
纷总总其离合兮，斑陆离其上下。
吾令帝阍开关兮，倚阊阖而望予。
时暧暧其将罢兮，结幽兰而延伫。
世溷浊而不分兮，好蔽美而嫉妒。
朝吾将济于白水兮，登阆风而马。
忽反顾以流涕兮，哀高丘之无女。
溘吾游此春宫兮，折琼枝以继佩。
及荣华之未落兮，相下女之可诒。
吾令丰隆乘云兮，求宓妃之所在。
解佩纕以结言兮，吾令蹇脩以为理。
纷总总其离合兮，忽纬其难迁。
夕归次于穷石兮，朝濯发乎洧盘。
保厥美以骄傲兮，日康娱以淫游。
虽信美而无礼兮，来违弃而改求。
览相观于四极兮，周流乎天余乃下。
望瑶台之偃蹇兮，见有娀之佚女。
吾令鸩为媒兮，鸩告余以不好。
雄鸩之鸣逝兮，余犹恶其佻巧。
--- 9
６。楚辞
心犹豫而狐疑兮，欲自适而不可。
凤皇既受诒兮，恐高辛之先我。
欲远集而无所止兮，聊浮游以逍遥。
及少康之未家兮，留有虞之二姚。
理弱而媒拙兮，恐导言之不固。
世溷浊而嫉贤兮，好蔽美而称恶。
闺中既以邃远兮，哲王又不寤。
怀朕情而不发兮，余焉能忍而与此终古！
索藑茅以筵篿兮，命灵氛为余占之。
曰“两美其必合兮，孰信脩而慕之？
思九州之博大兮，岂唯是其有女？“
曰“勉远逝而无狐疑兮，孰求美而释女？
何所独无芳草兮，尔何怀乎故宇？
世幽昧以眩曜兮，孰云察余之善恶？
民好恶其不同兮，惟此党人其独异。
户服艾以盈要兮，谓幽兰其不可佩。
览察草木其犹未得兮，岂珵美之能当？
苏粪壤以充帏兮，谓申椒其不芳。“
欲从灵氛之吉占兮，心犹豫而狐疑。
巫咸将夕降兮，怀椒糈而要之。
百神翳其备降兮，九疑缤其并迎。
皇剡剡其扬灵兮，告余以吉故。
曰“勉升降以上下兮，求榘矱之所同。
汤禹严而求合兮，挚咎繇而能调。
苟中情其好脩兮，又何必用夫行媒？
--- 10
楚辞。
７。
说操筑于傅岩兮，武丁用而不疑。
吕望之鼓刀兮，遭周文而得举。
宁戚之讴歌兮，齐桓闻以该辅。
及年岁之未晏兮，时亦犹其未央。
恐鹈鴂之先鸣兮，使夫百草为之不芳。“
何琼佩之偃蹇兮，众薆然而蔽之？
惟此党人之不谅兮，恐嫉妒而折之。
时缤纷其变易兮，又何可以淹留？
兰芷变而不芳兮，荃蕙化而为茅。
何昔日之芳草兮，今直为此萧艾也！
岂其有他故兮，莫好脩之害也！
余以兰为可恃兮，羌无实而容长。
委厥美以从俗兮，苟得列乎众芳！
椒专佞以慢慆兮，榝又欲充夫佩帏。
既干进而务入兮，又何芳之能祗！
固时俗之流从兮，又孰能无变化？
览椒兰其若兹兮，又况揭车与江离？
惟兹佩之可贵兮，委厥美而历兹。
芳菲菲而难亏兮，芬至今犹未沫。
和调度以自娱兮，聊浮游而求女。
及余饰之方壮兮，周流观乎上下。
灵氛既告余以吉占兮，历吉日乎吾将行。
折琼枝以为羞兮，精琼爢以为粻。
为余驾飞龙兮，杂瑶象以为车。
何离心之可同兮，吾将远逝以自疏。
--- 11
８。楚辞
邅吾道夫昆仑兮，路脩远以周流。
扬云霓之晻蔼兮，鸣玉鸾之啾啾。
朝发轫于天津兮，夕余至乎西极。
凤皇冀其承旂兮，高翱翔之翼翼。
忽吾行此流沙兮，遵赤水而容与。
麾蛟龙使梁津兮，诏西皇使涉予。
路脩远以多艰兮，腾众车使径待。
路不周以左转兮，指西海以为期。
屯余车其千乘兮，齐玉軑而并驰。
驾八龙之婉婉兮，载云旗之委蛇。
抑志而弭节兮，神高驰之邈邈。
奏九歌而舞韶兮，聊假日以愉乐。
陟升皇之赫戏兮，忽临睨夫旧乡。
仆夫悲余马怀兮，蜷局顾而不行。
乱曰：已矣哉！
国无人莫我知兮，又何怀乎故都！
既莫足与为美政兮，吾将从彭咸之所居。
九歌
东皇太一
吉日兮辰良，穆将愉兮上皇；
--- 12
楚辞。
９。
抚长剑兮玉珥，璆锵鸣兮琳琅。
瑶席兮玉瑱，盍将把兮琼芳；蕙肴蒸兮兰藉，奠桂酒兮椒浆。
扬枹兮拊鼓，（兮）
；B疏缓节兮安歌，陈竽瑟兮浩倡。
灵偃蹇兮姣服，芳菲菲兮满堂；吾音纷兮繁会，君欣欣兮乐康！
云中君
浴兰汤兮沐芳，华采衣兮若英。
灵连蜷兮既留，烂昭昭兮未央。
謇将憺兮寿宫，与日月兮齐光。
龙驾兮帝服，聊翱游兮周章。
灵皇皇兮既降，猋远举兮云中。
览冀州兮有余，横四海兮焉穷？
思夫君兮太息，极劳心兮忡忡。
湘君
君不行兮夷犹，蹇谁留兮中洲？
美要眇兮宜修，沛吾乘兮桂舟！
令沅湘兮无波，使江水兮安流。
望夫君兮未来，吹参差兮谁思？
驾飞龙兮北征，邅吾道兮洞庭。
薜荔柏兮蕙绸，荪桡兮兰旌。
望涔阳兮极浦，横大江兮扬灵。
--- 13
０１。楚辞
扬灵兮未极，女婵媛兮为余太息。
横流涕兮潺湲，隐思君兮陫侧。
桂櫂兮兰枻，斲冰兮积雪。
采薜荔兮水中，搴芙蓉兮木末。
心不同兮媒劳，思不甚兮轻绝。
石濑兮浅浅，飞龙兮翩翩。
交不忠兮怨长，期不信兮告余以不闲。
鼌驰骛兮江皋，夕弭节兮北渚。
鸟次兮屋上，水周兮堂下。
捐余玦兮江中，遗余佩兮醴浦。
采芳洲兮杜若，将以遗兮下女。
时不可兮再得，聊逍遥兮容与！
湘夫人
帝子降兮北渚，目眇眇兮愁予。
袅袅兮秋风，洞庭波兮木叶下。
登白薠兮骋望，与佳期兮夕张。
鸟何萃兮薠中？罾何为兮木上？
沅有兮醴有兰，思公子兮未敢言。
荒忽兮远望，观流水兮潺湲。
麋何食兮庭中？蛟何为兮水裔？
朝驰余马兮江皋，夕济兮西澨。
闻佳人兮召予，将腾驾兮偕逝。
筑室兮水中，葺之兮荷盖。
荪壁兮紫坛，菊芳椒兮成堂。
--- 14
楚辞。
１。
桂栋兮兰橑，辛夷楣兮药房。
罔薜荔兮为帷，擗蕙榜兮既张。
白玉兮为镇，疏石兰兮为芳。
芷葺兮荷屋，缭之兮杜衡。
令百草兮实庭，建芳馨兮庑门。
九嶷缤兮并迎，灵之来兮如云。
捐余袂兮江中，遗余兮醴浦。
搴汀洲兮杜若，将以遗兮远者。
时不可兮骤得，聊逍遥兮容与。
大司命
广开兮天门，纷吾乘兮玄云。
令飘风兮先驱，使涷雨兮洒尘。
君回翔兮以下，逾空桑兮从女。
纷总总兮九州，何寿夭兮在予！
高飞兮安翔，乘清气兮御阴阳。
吾与君兮齐速，导帝之兮九坑。
灵云衣兮被被，玉佩兮陆离。
壹阴兮壹阳，众莫知兮余所为。
折疏麻兮瑶华，将以遗兮离居。
老冉冉兮既极，不寖近兮愈疏。
乘龙兮辚辚，高驰兮冲天。
结桂枝兮延伫，羌愈思兮愁人。
愁人兮奈何？愿若今兮无亏。
固人命兮有当，孰离合兮可为。
--- 15
２１。楚辞
少司命秋兰兮麋芜，罗生兮堂下。
绿叶兮素枝，芳菲菲兮袭予。
夫人兮自有美子，荪何以兮愁苦？
秋兰兮青青，绿叶兮紫茎。
满堂兮美人，忽独与余兮目成！
入不言兮出不辞。乘回风兮载云旗。
悲莫悲兮生别离，乐莫乐兮新相知。
荷衣兮蕙带，倏而来兮忽而逝。
夕宿兮帝郊，君谁须兮云之际。
与女游兮九河，冲风至兮水扬波。
与女沐兮咸池，晞女发兮阳之阿！
望美人兮未来，临风怳兮浩歌。
孔盖兮翠旌，登九天兮抚彗星。
竦长剑兮拥幼艾，荪独宜兮为民正。
东君
暾将出兮东方，照吾槛兮扶桑；抚余马兮安驱，夜皎皎兮既明。
驾龙輈兮乘雷，载云旗兮委蛇；长太息兮将上，心低徊兮顾怀。
羌声色兮娱人，观者憺兮忘归。
絙瑟兮交鼓，箫钟兮瑶虡；鸣篪兮吹竽，思灵保兮贤姱；
--- 16|Qī|shū|ωǎng|
楚辞。
３１。
翾飞兮翠曾，展诗兮会舞；应律兮合节，灵之来兮蔽日。
青云衣兮白霓裳，举长矢兮射天狼；操余弧兮反沦降，援北斗兮酌桂浆；撰余辔兮高驰翔，杳冥冥兮以东行。
河伯
与女游兮九河，冲风起兮横波。
乘水车兮荷盖，驾两龙兮骖螭。
登昆仑兮四望，心飞扬兮浩荡。
日将暮兮帐忘归，惟极浦兮寤怀。
鱼鳞屋兮龙堂，紫贝阙兮朱宫，灵何为兮水中？
乘白鼋兮逐文鱼，与女游兮河之渚，流澌纷兮将来下。
子交手兮东行，送美人兮南浦。
波滔滔兮来迎，鱼邻邻兮媵予。
山鬼
若有人兮山之阿，被薜荔兮带女罗。
既含睇兮又宜笑，子慕予兮善窈窕。
乘赤豹兮从文?，辛夷车兮结桂旗。
被石兰兮带杜衡，折芳馨兮遗所思。
余处幽篁兮终不见天，路险难兮独后来。
表独立兮山之上，云容容兮而在下。
--- 17
４１。楚辞
杳冥冥兮羌昼晦，东风飘兮神灵雨。
留灵脩兮憺忘归，岁既晏兮孰华予。
采三秀兮於山间，石磊磊兮葛蔓蔓。
怨公子兮怅忘归，君思我兮不得闲。
山中人兮芳杜若，饮石泉兮荫松柏。
君思我兮然疑作。
雷填填兮雨冥冥，猨啾啾兮狖夜鸣。
风飒飒兮木萧萧，思公子兮徒离忧。
国殇
操吴戈兮被犀甲，车错毂兮短兵接。
旌蔽日兮敌若云，矢交坠兮士争先。
凌余阵兮躐余行，左骖殪兮右刃伤。
霾两轮兮絷四马，援玉枹兮击鸣鼓。
天时坠兮威灵怒，严杀尽兮弃原野。
出不入兮往不返，平原忽兮路超远。
带长剑兮挟秦弓，首身离兮心不惩。
诚既勇兮又以武，终刚强兮不可凌。
身既死兮神以灵，魂魄毅兮为鬼雄。
礼魂
成礼兮会鼓，传芭兮代舞。姱女倡兮容与。
春兰兮秋菊，长无绝兮终古。
--- 18
楚辞。
５１。
天问
曰遂古之初，谁传道之？上下未形，何由考之？
冥昭瞢暗，谁能极之？冯翼惟象，何以识之？
明明暗暗，惟时何为？阴阳三合，何本何化？
圜则九重，孰营度之？惟兹何功，孰初作之？
斡维焉系？天极焉加？八柱何当？东南何亏？
九天之际，安放安属？隅隈多有，谁知其数？
天何所沓？十二焉分？日月安属，列星安陈？
出自汤谷，次于蒙汜；自明及晦，所行几里？
夜光何德？死则又育？厥利维何？而顾菟在腹？
女岐无合，夫焉取九子？伯强何处？惠气安在？
何阖而晦？何开而明？角宿未旦，曜灵安藏？
不任汩鸿，师何以尚之？佥曰何忧，何不课而行之？
鸱龟曳衔，鲧何听焉？顺欲成功，帝何刑焉？
永遏在羽山，夫何三年不施？伯禹愎鲧，夫何以变化？
纂就前绪，遂成考功。何续初继业，而厥谋不同？
洪泉极深，何以窴之？地方九则，何以坟之？
（，？）应龙何画？海河何历？
B鲧何所营？禹何所成？康回冯怒，地何故以东南倾？
九州安错？川谷何洿？东流不溢，孰知其故？
东西南北，其脩孰多？南北顺椭，其衍几何？
--- 19
６１。楚辞
昆仑县圃，其凥安在？增城九重，其高几里？
四方之门，其谁从焉？西北辟启，何气通焉？
日安不到？烛龙何照？羲和之未扬，若华何光？
何所冬暖？何所夏寒？焉有石林？何兽能言？
焉有虬龙？负熊以游？雄虺九首，倏忽焉在？
何所不死？长人何守？靡萍九衢，枲华安居？
一蛇吞象，厥大何如？黑水玄趾，三危安在？
延年不死？寿何所止？鲮鱼何所？豞堆焉处？
羿焉驆日？乌焉解羽？
禹之力献功，降省下土方。焉得彼涂山女，而通之于台桑？
闵妃匹合，厥身是继。胡维嗜不同味，而快朝饱？
启代益作后，卒然离。何启惟忧，而能拘是达？
皆归射，而无害厥躬。何后益作革，而禹播降？
启棘宾商，九辩九歌；何勤子屠母，而死分竟地？
帝降夷羿，革孽夏民；胡射夫河伯，而妻彼雒嫔？
冯珧利决，封豨是射；何献蒸肉之膏，而后帝不若？
浞娶纯狐，眩妻爰谋；何羿之射革，而交吞揆之？
阻穷西征，岩何越焉？化为黄熊，巫何活焉？
咸播秬黍，莆讙是营；何由并投，而鲧疾修盈？
白婴茀，胡为此堂？安得夫良药，不能固臧？
天式从横，阳离爰死；大鸟何鸣，夫焉丧厥体？
蓱号起雨，何以兴之？撰体胁鹿，何以膺之？
鳌戴山，何以安之？释舟陵行，何以迁之？
惟浇在户，何求于嫂？何少康逐犬，而颠陨厥首？
女岐缝裳，而馆同爰止；何颠易其首，而亲以逢殆？
--- 20
楚辞。
７１。
汤谋易旅，何以厚之？覆舟斟寻，何道取之？
桀伐蒙山，何所得焉？妹嬉何肆？汤何殛焉？
舜闵在家，父何以鳏？尧不姚告，二女何亲？
厥萌在初，何所亿焉？璜台十成，谁所极焉？
登立为帝，孰道尚之？女娲有体，孰制匠之？
舜服厥弟，终然为害。何肆犬豕，而厥身不危败？
吴获迄古，南岳是止。孰期去斯，得两男子。
缘鹄饰玉，后帝是飨。何承谋夏桀，终以灭丧？
帝乃降观，下逢伊挚；何条放致罚，而黎服大说？
简狄在台，喾何宜？玄鸟致贻，女何喜？
该秉季德，厥父是臧；胡终弊于有扈，牧夫牛羊？
干协时舞，何以怀之？平胁曼肤，何以肥之？
有扈牧竖，云何而逢？击床先出，其命何从？
恒秉季德，焉得夫朴牛？何往营班禄，不但还来？
昏微遵迹，有狄不宁；何繁鸟萃棘，负子肆情？
眩弟并淫，危害厥兄；何变化以作诈，后嗣而逢长？
成汤东巡，有莘爰极；何乞彼小臣，而吉妃是得？
水滨之木，得彼小子；夫何恶之，媵有莘之妇？
汤出重泉，夫何罪尤？不胜心伐帝，夫谁使挑之？
会朝争盟，何践吾期？苍鸟群飞，孰使萃之？
列击纣躬，叔旦不嘉。何亲揆发，定周之命以咨嗟？
授殷天下，其位安施？反成乃亡，其罪伊何？
争遣伐器，何以行之？并驱击翼，何以将之？
昭后成游，南土爰底；厥利惟何，逢彼白雉？
穆王巧挴，何为周流？环理天下，夫何索求？
--- 21
８１。楚辞
妖夫曳衒，何号于市？周幽谁诛，焉得夫褒姒？
天命反侧，何罚何佑？齐桓九会，卒然身杀。
彼王纣之躬，孰使乱惑？何恶辅弼，谗谄是服？
比干何逆，而抑沉之？雷开何顺，而赐封之？
何圣人之一德，卒其异方？梅伯受醢，箕子佯狂。
稷惟无子，帝何竺之？投之于冰上，鸟何燠之？
何冯弓挟矢，殊能将之？既惊帝切激，何逢长之？
伯昌号衰，秉鞭作牧；何令彻彼岐社，命有殷国？
迁藏就岐，何能依？殷有惑妇，何所讥？
受赐兹醢，西伯上告。何亲就上帝罚，殷之命以不救？
师望在肆，昌何识？鼓刀扬声，后何喜？
武发杀殷，何所悒？载尸集战，何所急？
伯林雉经，惟其何故？何感天抑地，夫谁畏惧？
皇天集命，惟何戒之？受礼天下，又使至代之。
初汤臣挚，后兹承辅；何卒官汤，尊食宗绪？
勋阖梦生，少离散亡；何壮武厉，能流厥严？
鼓铿斟雉，帝何飨？受寿永多，夫何长？
中央共牧，后何怒？蜂蛾微命，力何固？
惊女采薇，鹿何祐？北至回水，萃何喜？
兄有噬犬，弟何欲？易之以百两，卒无禄。
何环闾穿社，以及丘陵？是淫是荡，爰出子文。
吾告堵敖，以不长。何试上自予，忠名弥彰？
荆勋作师，夫何长？吴光争国，久余是胜。
薄暮雷电，归何忧？厥严不奉，帝何求？
伏匿穴处，爰何云？悟过改更，我又何言？
--- 22
楚辞。
９１。
九章
惜诵
惜诵以致愍兮，发愤以抒情。
所非忠而言之兮，指苍天以为正。
令五帝以折中兮，戒六神与向服。
俾山川以备御兮，命咎繇使听直。
竭忠诚以事君兮，反离群而赘肬.忘儇媚以背众兮，待明君其知之。
言与行其可迹兮，情与貌其不变。
故相臣莫若君兮，所以证之不远。
吾谊先君而后身兮，羌众人之所仇也。
专惟君而无他兮，又众兆之所仇也。
壹心而不豫兮，羌不可保也。
疾亲君而无他兮，有招祸之道也。
思君其莫我忠心，忽忘身之贱贫。
事君而不贰兮，迷不知宠之门。
忠何罪而遇罚兮，亦非余心之所志也。
行不群以巅越兮，又众兆之咍也。
纷逢尤以离谤兮，謇不可释也。
情沉抑而不达兮，又蔽而莫之白也。
--- 23
０２。楚辞
心郁邑而侘傺兮，又莫察余之中情。
固烦言不可结而诒兮，愿陈志而无路。
退静默而莫余知兮，进呼号又莫吾闻。
申侘傺之烦惑兮，中闷瞀之忳忳。
昔余梦登天兮，魂中道而无杭。
吾使厉神占之兮，曰：“有志极而无旁。”
“终危独而离异兮？”曰：“君可思而不可恃。
故众口其铄金兮，初若是而逢殆。
惩热羹而吹兮，何不变此志也？
欲释阶而登天兮，犹有曩之态也。
众骇遽以离心兮，又何以为此伴也？
同极而异路兮，又何以为此援也？
晋申生之孝子兮，父信谗而不好。
行婞直而不豫兮，鲧功用而不就。
吾闻作忠以造怨兮，忽谓之过言。
九折臂而成医兮，吾至今而知其信然。
矰弋机而在上兮，罻罗张而在下。
设张辟以娱君兮，愿侧身而无所。
欲儃佪以干傺兮，恐重患而离尤。
欲高飞而远集兮，君罔谓汝何之？
欲横奔而失路兮，盖志坚而不忍。
背膺牉以交痛兮，心郁结而纡轸。
捣木兰以矫蕙兮，申椒以为粮。
播江离与滋菊兮，愿春日以为糗芳。
恐情质之不信兮，故重著以自明。
--- 24
楚辞。
１２。
矫兹媚以私处分，愿曾思而远身。
涉江
余幼好此奇服兮，年既老而不衰。
带长铗之陆离兮，冠切云之崔嵬。
被明月兮佩宝璐。世溷浊而莫余知兮。
吾方高驰而不顾。驾青虬兮骖白螭，吾与重华游兮瑶之圃。登昆仑兮食玉英。
与天地兮同寿，与日月兮齐光。
哀南夷之莫吾知兮，旦余济乎江湘。
乘鄂渚而反顾兮，欸秋冬之绪风。
步余马兮山皋，邸余车兮方林。
乘舲船余上沅兮，齐吴榜以击汰。
船容与而不进兮，淹回水而凝滞。
朝发枉渚兮，夕宿辰阳。
苟余心其端直兮，虽僻远之何伤！
入溆浦余儃佪兮，迷不知吾所知。
深林杳以冥冥兮，乃猿狖之所居。
山峻高以蔽日兮，下幽晦以多雨。
霰雪纷其无垠兮，云霏霏而承宇。
哀吾生之无乐兮，幽独处乎山中。
吾不能变心而从俗兮，固将愁苦而终穷。
接舆髡首兮，桑扈臝行。
忠不必用兮，贤不必以。
伍子逢殃兮，比干菹醢。
--- 25
２。楚辞
与前世而皆然兮，吾又何怨乎今之人！
吾将董道而不豫兮，固将重昏而终身。
乱曰：“鸾鸟凤皇，日以远兮。燕雀并御，芳不得薄兮。
阴阳易位，时不当兮。怀信侘，忽乎吾将行兮。
哀郢
皇天之不纯命兮，何百姓之震愆？
民离散而相失兮，方仲春而东迁。
去故乡而就远兮，遵江夏以流亡。
出国门而轸怀兮，甲之鼌吾以行。
发郢都而去闾兮，怊荒忽其焉极？
楫齐扬以容与兮，哀见君而不再得。
望长楸而太息兮，涕淫淫其若霰。
过夏首而西浮兮，顾龙门而不见。
心婵媛而伤怀兮，眇不知其所?.顺风波以从流兮，焉洋洋而为容。
凌阳侯之汜滥兮，忽翱翔之焉薄？
心结而不解兮，思蹇产而不释。
将运舟而下浮兮，上洞庭而下江。
去终古之所居兮，今逍遥而来东。
羌灵魂之欲归兮，何须臾而忘反？
背夏浦而西思兮，哀故都之日远。
登大坟而远望兮，聊以舒吾忧心。
哀州土之平乐兮，悲江介之遗风。
当陵阳之焉至兮，淼南渡之焉如？
--- 26
楚辞。
３２。
曾不知夏之为丘兮，孰两东门之可芜？
心不怡之长久矣，忧与愁其相接。
惟郢路之辽远兮，江与夏之不可涉。
忽若去不信兮，至今九年而不复。
惨郁郁而不通兮，蹇侘而含慼.外承欢之汋约兮，谌荏弱而难持。
忠湛湛而愿进兮，妒被离而鄣之。
尧舜之抗行兮，瞭沓沓而薄天。
众谗人之嫉妒兮，被以不慈之伪名。
憎愠惀之脩美兮，好夫人之忼慨。
众踥蹀而日进兮，美超远而逾迈。
乱曰：曼余目以流观兮，冀壹反之何时？
鸟飞反故乡兮，狐死必首丘。
信非吾罪而弃逐兮，何日夜而忘之？
抽思
心郁郁之忧思兮，独永叹乎增伤。
思蹇产之不释兮，曼遭夜之方长。
悲秋风之动容兮，何回极之浮浮？
数惟荪之多怒兮，伤余心之忧忧。
愿摇起而横奔兮，览民忧以自镇。
结微情以陈词兮，矫以遗夫美人。
昔君与我成言兮，曰黄昏以为期。
羌中道而回畔兮，反既有此他志。
--- 27
４２。楚辞
憍吾以其美好兮，览余以其修姱。
与余言而不信兮，盖为余而造怒。
愿承闲而自察兮，心震悼而不敢。
悲夷犹而冀进兮，心怛伤之憺憺。
历兹情以陈辞兮，荪详聋而不闻。
固切人之不媚兮，众果以我为患。
初吾所陈之耿著兮，岂至今其庸亡？
何独乐斯之謇謇兮？愿荪美之可光。
望三五以为像兮，指彭咸以为仪。
夫何极而不至兮，故远闻而难亏。
善不由外来兮，名不可以虚作。
孰无施而有报兮，孰不实而有获？
少歌曰：与美人之抽思兮，并日夜而无正。
憍吾以其美好兮，敖朕辞而不听。
倡曰：有鸟自南兮，来集汉北。
好姱佳丽兮，牉独处此异域。
既惸独而不群兮，又无良媒在其侧。
道卓远而日忘兮，愿自申而不得。
望北山而流涕兮，临流水而太息。
望孟夏之短夜兮，何晦明之若岁？
惟郢路之辽远兮，魂一夕而九逝。
曾不知道之曲直兮，南指月与列星。
愿径逝而未得兮，魂识路之营营。
--- 28
楚辞。
５２。
何灵魂之信直兮，人之心不与吾心同！
理弱而媒不通兮，尚不知余之从容。
乱曰：长濑湍流，泝江潭兮。
狂顾南行，聊以娱心兮。
轸石崴嵬，蹇吾愿兮。
超回志度，行隐进兮。
低佪夷犹，宿北姑兮。
烦冤瞀容，实沛租兮。
愁叹苦神，灵遥思兮。
路远处幽，又无行媒兮。
道思作颂，聊以自救兮。
忧心不遂，斯言谁告兮。
怀沙
滔滔孟夏兮，草木莽莽。
伤怀永哀兮，汩徂南土。
眴兮杳杳，孔静幽默。
郁结纡轸兮，离慜而长鞠。
抚情效志兮，冤屈而自抑。
方以为圜兮，常度未替。
易初本迪兮，君子所鄙。
章画志墨兮，前图未改。
内厚质正兮，大人所盛。
巧倕不斲兮，孰察其拨正。
--- 29
６２。楚辞
玄文处幽兮，矇瞍谓之不章。
离娄微睇兮，瞽以为无明。
变白以为黑兮，倒上以为下。
凤皇在斲兮，鸡鹜翔舞。
同糅玉石兮，一概而相量。
夫惟党人之鄙固兮，羌不知余之所臧。
任重载盛兮，陷滞而不济。
怀瑾握瑜兮，穷不知所示。
邑犬之群吠兮，吠所怪也。
非俊疑杰兮，固庸态也。
文质疏内兮，众不知余之异采。
材朴委积兮，莫知余之所有。
重仁袭义兮，谨厚以为丰。
重华不可遌兮，孰知余之从容。
古固有不并兮，岂知其何故也？
汤禹久远兮，邈而不可慕也。
惩违改忿兮，抑心而自强。
离慜而不迁兮，愿志之有像。
进路北次兮，日昧昧其将暮。
舒忧娱哀兮，限之以大故。
乱曰：浩浩沅湘，分流汩兮。
脩路幽蔽，道远忽兮。
曾伤爰哀，永叹喟兮。
世溷浊莫吾知，人心不可谓兮。
--- 30
楚辞。
７２。
怀质抱情，独无正兮。
伯乐既没，骥焉程兮。
民生禀命，各有所错兮。
定心广志，余何畏惧兮。
知死不可让，愿勿爱兮。
明告君子，吾将以为类兮！
思美人
思美人兮，揽涕而伫眙。
媒绝路阻兮，言不可结而诒。
蹇蹇之烦冤兮，陷滞而不发。
申旦以舒中情兮，志沈菀而莫达。
愿寄言于浮云兮，遇丰隆而不将。
因归鸟而致辞兮，羌迅高而难当。
高辛之灵盛兮，遭玄鸟而致诒。
欲变节以从俗兮，愧易初而屈志。
独历年而离愍兮，羌冯心犹未化。
宁隐闵而寿考兮，何变易之可为？
知前辙之不遂兮，未改此度。
车既覆而马颠兮，蹇独怀此异路。
勒骐骥而更驾兮，造父为我操之。
迁逡次而勿驱兮，聊假日以须时。
指嶓冢之西隈兮，与纁黄以为期。
开春发岁兮，白日出之悠悠。
吾将荡志而愉乐兮，遵江夏以娱忧。
--- 31
８２。楚辞
揽大薄之芳茞兮，搴长洲之宿莽。
惜吾不及古人兮，吾谁与玩此芳草？
解萹薄与杂菜兮，备以为交佩。
佩缤纷以缭转兮，遂萎绝而离异。
吾且儃佪以娱忧兮，观南人之变态。
窃快在中心兮，扬厥凭而不竢.芳与泽其杂糅兮，羌芳华自中出。
纷郁郁其远蒸兮，满内而外扬。
情与质信可保兮，羌居蔽而闻章。
令薜荔以为理兮，惮举趾而缘木。
因芙蓉而为媒兮，惮褰裳而濡足。
登高吾不说兮，入下吾不能。
固朕形之服兮，然容与而狐疑。
乱曰：广遂前画兮，未改此度也。
命则处幽，吾将罢兮，愿及白日之未暮也。
独茕茕而南行兮，思彭咸之故也。
惜往日
惜往日之曾信兮，受命诏以昭时。
奉先功以照下兮，明法度之嫌疑。
国富强而法立兮，属贞臣而日娭。
秘密事之载心兮，虽过失而弗治。
心纯厖而不泄兮，遭谗人而嫉之。
君含怒而待臣兮，不清泠其然否。
--- 32
楚辞。
９２。
蔽晦君之聪明兮，虚惑误又以欺。
弗参验以考实兮，远迁臣而弗思。
信谗谀之溷浊兮，盛气志而过之。
何贞臣之无罪兮，被离谤而见尤？
惭光景之诚信兮，身幽隐而备之。
临沅湘之玄渊兮，遂自忍而沉流。
卒没身而绝名兮，惜壅君之不昭。
君无度而弗察兮，使芳草为薮幽。
焉舒情而抽信兮，恬死亡而不聊。
独鄣壅而蔽隐兮，使贞臣为无由。
闻百里之为虏兮，伊伊烹于庖厨。
吕望屠于朝歌兮，甯戚歌而饭牛。
不逢汤武与桓缪兮，世孰云而知之？
吴信谗而弗味兮，子胥死而后忧。
介子忠而立枯兮，文君寤而追求。
封介子而为之禁兮，报大德之优游。
思久故之亲身兮，因缟素而哭之。
或忠信而死节兮，或訑谩而不疑。
弗省察而按实兮，听谗人之虚辞。
芳与泽其杂糅兮，孰申旦而别之？
何芳草之早殀兮，微霜降而不戒。
谅聪不明而蔽壅兮，使谗谀而日得。
自前世之嫉贤兮，谓蕙若其不可佩。
妒佳冶之芬芳兮，嫫母姣而自好。
虽有西施之美容兮，谗妒入以自代。
--- 33
０３。楚辞
愿陈情以白行兮，得罪过之不意。
情冤见之明兮，如列宿之错置。
乘骐骥而驰聘兮，无辔衔而自载。
乘汜泭以下流兮，无舟楫而自备。
背法度而心治兮，辟与此无异。
宁溘死而流亡兮，恐祸殃之有再。
不毕辞而赴渊兮，惜壅君之不识。
橘颂
后皇嘉树，橘徕服兮。受命不迁，生南国兮。
深固难徙，更壹志兮。绿叶素荣，纷其可喜兮。
曾枝剡棘，圜果抟兮。青黄杂糅，文章烂兮。
精色内白，类任道兮。纷缊宜脩，姱而不丑兮。
嗟尔幼志，有以异兮。独立不迁，岂不可喜兮？
深固难徙，廓其无求兮。苏世独立，横而不流兮。
闭心自慎，终不失过兮。秉德无私，参天地兮。
愿岁并谢，与长友兮。淑离不淫，梗其有理兮。
年岁虽少，可师长兮。行比伯夷，置以为像兮。
悲回风
悲回风之摇蕙兮，心冤结而内伤。
物有微而陨性兮，声有隐而先倡。
夫何彭咸之造思兮，暨志介而不忘。
万变其情岂可盖兮，孰虚伪之可长？
鸟兽鸣以号群兮，草苴比而不芳。
--- 34
楚辞。
１３。
鱼茸鳞以自别兮，蛟龙隐其文章。
故荼荠不同亩兮，兰茞幽而独芳。
惟佳人之永都兮，更统世而自贶。
眇远志之所及兮，怜浮云之相羊。
介眇志之所惑兮，窃赋诗之所明。
惟佳人之独怀兮，折若椒以自处。
曾欷之嗟嗟兮，独隐伏而思虑。
涕泣交而凄凄兮，思不眠以至曙。
终长夜之曼曼兮，掩此哀而不去。
寤从容以周流兮，聊逍遥以自恃。
伤太息之愍怜兮，气於邑而不可止。
思心以为纕兮，编悉苦为以膺。
折若木以蔽光兮，随飘风之所仍。
存仿佛而不见兮，心踊跃其若汤。
抚衽以案志兮，超惘惘而遂行。
岁曶曶其若颓兮，时亦冉冉而将至。
薠蘅槁而节离兮，芳以歇而不比。
怜思心之不可惩兮，证此言之不可聊。
宁溘死而流亡兮，不忍为此之常愁。
孤子吟而抆泪兮，放子出而不还。
孰能思而不隐兮，昭彭咸之所闻。
登石峦以远望兮，路眇眇之默默。
入景响之无应兮，闻省想而不可得。
愁郁郁之无快兮，居戚戚而不可解。
心羁而不开兮，气缭转而自缔。
--- 35[奇+书+网]
２３。楚辞
穆眇眇之无垠兮，莽芒芒之无仪。
声有隐而相感兮，物有纯而不可为。
藐蔓蔓之不可量兮，缥绵绵之不可纡。
愁悄悄之常悲兮，翩冥冥之不可娱。
凌大波而流风兮，托鼓咸之所居。
上高岩之峭岸兮，处雌霓之标颠。
据青冥而摅虹兮，遂倏忽而扪天。
吸湛露之浮源兮，漱凝霜之雰雰。
依风穴以自息兮，忽倾寤以婵媛。
冯昆仑以瞰雾兮，隐山以清江。
惮涌湍之磕磕兮，听波声之汹汹。
纷容容之无经兮，罔芒芒之无纪。
轧洋洋之无从兮，驰委移之焉止。
漂翻翻其上下兮，翼遥遥其左右。
汜潏潏其前后兮，伴张弛之信期。
观炎气之相仍兮，窥烟液之所积。
悲霜雪之俱下兮，听潮水之相击。
借光景以往来兮，施黄棘之枉策。
求介子之所存兮，见伯夷之放迹。
心调度而弗去兮，刻著志之无适。
曰：吾怨往昔之所冀兮，悼来者之悐悐。
浮江淮而入海兮，从子胥而自适。
望大河之洲渚兮，悲申徒之抗迹。
骤谏君而不听兮，任重石之何益？
心结而不解兮，思蹇产而不释。
--- 36
楚辞。
３。
远游
悲时俗之迫阨兮，愿轻举而远游。
质菲薄而无因兮，焉托乘而上浮？
遭沈浊而污秽兮，独郁结其谁语！
夜耿耿而不寐兮，魂营营而至曙。
惟天地之无穷兮，哀人生之长勤。
往者余弗及兮，来者吾不闻。
步徙倚而遥思兮，怊惝怳而乖怀。
意荒忽而流荡兮，心愁凄而增悲。
神倏忽而不反兮，形枯槁而独留。
内惟省以端操兮，求正气之所由。
漠虚静以恬愉兮，澹无为而自得。
闻赤松之清尘兮，愿承风乎遗则。
贵真人之休德兮，美往世之登仙。
与化去而不见兮，名声著而日延。
奇傅说之托辰星兮，羡韩众人之得一。
形穆穆以浸远兮，离人群而遁逸。
因气变而遂曾举兮，忽神奔而鬼怪。
时仿佛以遥见兮，精皎皎以往来。
超氛埃而淑邮兮，终不反其故都。
免众患而不惧兮，世莫知其所如。
--- 37
４３。楚辞
恐天时之代序兮，耀灵晔而西征。
微霜降而下沦兮，悼芳草之先零。
聊仿佯而逍遥兮，永历年而无成。
谁可与玩斯遗芳兮？长向风而舒情。
高阳邈以远兮，余将焉所程？
重曰：春秋忽其不淹兮，奚久留此故居？
轩辕不可攀援兮，吾将从王乔而娱戏。
餐六气而饮沆瀣兮，嗽正阳而含朝霞。
保神明之清澄兮，精气入而粗秽除。
顺凯风以从游兮，至南巢而一息。
见王子而宿之兮，审一气之和德。
曰：“道可受兮不可传；其小无内兮，其大无垠；毋滑而魂兮，彼将自然；一气孔神兮，于中夜存；虚以待之兮，无为之先。
庶类以成兮，此德之门。“
闻至贵而遂徂兮，忽乎吾将行。
仍羽人于丹丘兮，留不死之旧乡。
朝濯发于汤谷兮，夕晞余身兮九阳。
吸飞泉之微液兮，怀琬琰之华英。
玉色頩脕颜兮，精醇粹而始壮。
质销铄以汋约兮，神要眇以淫放。
嘉南州之炎德兮，丽桂树之冬荣。
--- 38
楚辞。
５３。
山萧条而无兽兮，野寂漠其无人。
载营魂而登霞兮，掩浮云而上征。
命天阍其开关兮，排阊阖而望予。
召丰隆使先导兮，问太微之所居。
集重阳入帝宫兮，造旬始而观清都。
朝发轫于太仪兮，夕始临乎于微闾。
屯余车之万乘兮，纷容与而并驰。
驾八龙之婉婉兮，载云旗之逶蛇。
建雄虹之采旄兮，五色杂而炫耀。
服偃蹇以低昂兮，骖连蜷以骄骜。
骑胶葛以杂乱兮，斑漫衍而方行。
撰余辔而正策兮，吾将过乎句芒。
历太皓以右转兮，前飞廉以启路。
阳杲杲其未光兮，凌天地以径度。
风伯为余先驱兮，氛埃辟而清凉。
凤凰翼其承旗兮，遇蓐收乎西皇。
揽彗星以为?兮，举斗柄以为麾。
叛陆离其上下兮，游惊雾之流波。
时暖曃其曭莽兮，召玄武而奔属。
后文昌使掌行兮，选署众神以并毂。
路漫漫其修远兮，徐弭节而高厉。
左雨师使径待兮，右雷公以为卫。
欲度世以忘归兮，意恣睢以担挢。
内欣欣而自美兮，聊愉娱以淫乐。
涉青云以泛滥兮，忽临睨夫旧乡。
--- 39
６３。楚辞
仆夫怀余心悲兮，边马顾面不行。
思旧故以想象兮，长太息而掩涕。
泛容与而遐举兮，聊抑志而自弭。
指炎神而直驰兮，吾将往乎南疑。
览方外之荒忽兮，沛瀁而自浮。
祝融戒而跸御兮，腾告鸾鸟迎宓妃。
张《咸池》奏《承云》兮，二女御《九韶》歌。
使湘灵鼓瑟兮，令海若舞冯夷。
玄螭虫象并出进兮，形蟉虬而逶蛇。
雌蜺便娟以增挠兮，鸾鸟轩翥而翔飞。
音乐博衍无终极兮，焉乃逝以徘徊。
舒并节以驰骛兮，逴绝垠乎寒门。
轶迅风于清源兮，从颛顼乎增冰。
历玄冥以邪径兮，乘间维以反顾。
召黔嬴而见之兮，为余先乎平路。
经营四方兮，周流六漠。
上至列缺兮，降望大壑。
下峥嵘而无地兮，上寥廓而无天。
视倏忽而无见兮，听惝恍而无闻。
超无为以至清兮，与泰初而为邻。
--- 40
楚辞。
７３。
卜居
屈原既放，三年不得复见。竭知尽忠，而蔽鄣于谗。
心烦意乱，不知所从。乃往见太卜郑詹尹曰：“余有所疑，愿因先生决之。”
詹尹乃端策拂龟曰：“君将何以教之？”
屈原曰：“吾宁悃悃款款，朴以忠乎？
将送往劳来，斯无穷乎？
宁诛锄草茅，以力耕乎？将游大人，以成名乎？
宁正言不讳，以危身乎？将从俗宝贵，以偷生乎？
宁超然高举，以保真乎？将哫訾栗斯，喔咿儒儿，以事妇人乎？宁廉洁正直，以自清乎？
将突梯滑稽，如脂如韦，以絜楹乎？
宁昂昂若千里之驹乎？
将泛泛若水中之凫，与波上下，偷以全吾躯乎？
宁与骐骥亢轭乎？将随驽马之迹乎？
宁与黄鹄比翼乎？将与鸡鹜争食乎？
此孰吉孰凶？何去何从？
世溷浊而不清，蝉翼为重，千钧为轻；黄钟毁弃，瓦釜雷鸣；谗人高张，贤士无名。吁嗟默默兮，谁知吾之廉贞？“
--- 41
８３。楚辞
詹尹乃释策而谢曰：“夫尺有所短，寸有所长；物有所不足，智有所不明；数有所不逮，神有所不通。用君之心，行君之意。
龟策诚不能如此事。
渔父
屈原既放，游于江潭，行吟泽畔，颜色憔悴，形容枯槁。
渔父见而问之曰：“子非三闾大夫与？
何故至于斯？“
屈原曰：“举世皆浊我独清；众人皆醉我独醒，是以见放。”
渔父曰：“圣人不凝滞于物，而能与世推移。
世人皆浊，何不淈其泥而扬其波？
众人皆醉，何不餔其糟而啜其醨？
何故深思高举，自令放为？“
屈原曰：“吾闻之，新沐者必弹冠，新浴者必振衣。
安能以身之察察，受物之汶汶者乎？
宁赴湘流，葬于江鱼之腹中，安能以皓皓之白，而蒙世俗之尘埃乎？“
--- 42
楚辞。
９３。
渔父莞尔而笑，鼓枻而去，歌曰：“沧浪之水清兮，可以濯吾缨，沧浪之水浊兮，可以濯吾足。”
遂去，不复与言。
大招
青春受谢，白日昭只。春气奋发，万物遽只。冥凌浃行，魂无逃只。魂魄归徕！无远遥只。
魂乎归徕！无东无西，无南无北只！东有大海，溺水浟浟只。螭龙并流，上下悠悠只。雾雨淫淫，白皓胶只。魂乎无东！汤谷寂寥只。
魂乎无南！南有炎火千里，蝮蛇蜒只。山林险隘，虎豹蜿只。鰅鳙短狐，王虺骞只。魂乎无南！蜮伤躬只。
魂乎无西！西方流沙，漭洋洋只。豕首纵目，被发鬟只。
长瓜踞牙，诶笑狂只。魂乎无西！多害伤只。
魂乎无北！北有寒山，逴龙赩只。代水不可涉，深不可测只。天白颢颢，寒凝凝只。魂乎无往！盈北极只。
魂魄归徕，闲以静只。自恣荆楚，安以定只。
逞志究欲，心意安只。穷身永乐，年寿延只。魂乎归徕！
乐不可言只。
五谷六仞，设菰盈望，和致芳只。内鸧鸽鹄，味豺羹只。
魂乎归徕！恣所尝只。鲜甘鸡，和楚酪只。醢豚苦狗，脍
--- 43
０４。楚辞
苴蓴只。吴酸蒿萎，不沾薄只。魂兮归徕！恣所择只。
炙鸹烝凫，煔鹑陈只。煎鰿雀，遽爽存只。魂兮归徕！
丽以先只。
四酎并孰，不涩嗌只。清馨冻饮，不胹役只。吴醴白蘖，和楚沥只。魂乎归徕！不遽惕只。
代秦郑卫，鸣竽张只。伏戏《驾辩》，楚《劳商》只。讴和《扬阿》，赵箫倡只。魂乎归徕！定空桑只。
二八接舞，投诗赋只。叩钟调磬，娱人乱只。四上竞气，极声变只。魂乎归徕！听歌譔只。
朱唇皓齿，以姱只。比德好闲，习以都只。丰肉微骨，调以娱只。魂乎归徕！安以舒只。
嫮目宜笑，娥眉曼只。容则秀雅，稚朱颜只。魂乎归徕！
静以安只。
碻修旁浩，丽以佳只。曾颊倚耳，曲眉规只。滂心绰态，姣丽绰态，姣丽施只。小腰秀颈，若鲜卑只。魂乎归徕！思怨移只。
易中利心，以动作只。粉白黛黑，施芳泽只。长袂拂面，善留客只。魂乎归徕！以娱昔只。
青色直眉，美目媔只。靥辅奇牙，宜笑嘕只。丰肉微骨，体便娟只。魂乎归徕，恣所便只。
夏屋广大，沙堂秀只。南房小坛，观绝霤只。
曲屋步壛，宜扰畜只。腾驾步游，猎春囿只。
琼毂错衡，英华假只。茞兰桂树，郁弥路只。魂乎归徕！
恣志虑只。
孔雀盈园，畜鸾皇只。鹍鸿群晨，杂鸧只。鸿鹄代游，
--- 44
楚辞。
１４。
曼鹔鹴只。魂乎归徕！凤皇翔只。
曼泽怡面，血气盛只。永宜厥身，保寿命只。室家盈廷，爵禄盛只。魂乎归徕！居室定只。
接径千里，山若云只。三圭重侯，听类神只。察笃夭隐，孤寡存只。魂乎归徕！正始昆只。
田邑千畛，人阜昌只。美冒众流，德泽章只。先威后文，善美明只。魂乎归徕！赏罚当只。
名声若日，照四海只。德誉配天，万民理只。北至幽陵，南交阯只；西薄羊肠，东穷海只。魂乎归徕！尚贤士只。
发政献行，禁苛暴只。举杰压陛，诛讥罢只。直嬴在位，近禹麾只。豪杰执政，流泽施只。魂乎归徕！国家为只。
雄雄赫赫，天德明只。三公穆穆，登降堂只。诸侯毕极，立九卿只。昭质既设，大侯张只。执弓挟矢，揖辞让只。魂乎归徕！尚三王只。
九辩
悲哉秋之为气也！萧瑟兮草木摇落而变衰。
憭慄兮若在远行，登山临水兮送将归。
泬寥兮天高而气清，寂漻兮收潦而水清。
凄增欷兮薄寒之中人，怆怳懭悢兮去做而就新，坎廪兮贫士失职而志不平。
--- 45
２４。楚辞
廓落兮羁旅而无友生，惆怅兮而私自怜。
燕翩翩其辞归兮，蝉寂漠而无声。
雁廱廱而南游兮，鹍鸡啁哳而悲鸣。
独申旦而不寐兮，哀蟋蟀之宵征。
时盩盩而过中兮，蹇淹留而无成。
悲忧穷蹙兮独处廓，有美人兮心不绎。
去乡离家兮徕远客，超逍遥兮今焉薄？
专思君兮不可化，君不知兮可奈何！
蓄怨兮积思，心烦憺兮忘食事。
愿一见兮道余意，君之心兮与余异。
车既驾兮朅而归，不得见兮心伤悲。
倚结軨兮长太息，涕潺湲兮下轼。
忼慨绝兮不得，中瞀乱兮迷惑。
私自怜兮何极？心怦怦兮谅直。
皇天平分四时兮，窃独悲此凛秋。
白露既下百草兮，奄离披此梧楸。
去白日之昭昭兮，袭长夜之悠悠。
离芳蔼之方壮兮，余萎约而悲愁。
秋既先戒以白露兮，冬又申之以严霜。
收恢台之孟夏兮，然欿傺而沈臧。
叶菸邑而无色兮，枝烦挐而交横。
颜淫溢而将罢兮，柯仿佛而萎黄。
萷櫹椮之可哀兮，形销铄而瘀伤。
惟其纷糅而将落兮，恨其失时而无当。
揽騑辔而下节兮，聊逍遥以相佯。
--- 46|Qī|shū|ωǎng|
楚辞。
３４。
岁忽忽而遒尽兮，恐余寿之弗将。
悼余生之不时兮，逢此世之俇攘。
澹容与而独倚兮，蟋蟀鸣此西堂。
心怵惕而震荡兮，何所忧之多方？
仰明月而太息兮，步列星而极明。
窃悲夫蕙华之曾敷兮，纷旖旎乎都房。
何曾华之无实兮，从风雨而飞飏？
以为君独服此蕙兮，羌无以异于众芳。
闵奇思之不通兮，将去君而高翔。
心闵怜之惨悽兮，愿一见而有明。
重无怨而生离兮，中结轸而增伤。
岂不郁陶而思君兮？君之门以九重！
猛犬狺狺而迎吠兮，关梁闭而不通。
皇天淫溢而秋霖兮，后土何时而得漧？
块独守此无泽兮，仰浮云而永叹。
何时俗之工巧兮？背绳墨而改错！
却骐骥而不乘兮，策驽骀而取路。
当世岂无骐骥兮？诚莫之能善御。
见执辔者非其人兮，故?跳而远去。
凫雁皆夫粱藻兮，凤愈飘翔而高举。
圆凿而方枘兮，吾固知其鉏铻而难入。
众鸟皆有所登栖兮，凤独遑遑而无所集。
愿衔枚而无言兮，尝被君之渥洽。
太公九十乃显荣兮，诚未遇其匹合。
谓骐骥兮安归？谓凤凰兮安栖？
--- 47
４。楚辞
变古易俗兮世衰，今之相者兮举肥。
骐骥伏匿而不见兮，凤凰高飞而不下。
鸟兽犹知怀德兮，何云贤士之不处？
骥不骤进而求服兮，凤亦不贪餧餧而妄食。
君弃远而不察兮，虽愿忠其焉得？
欲寂漠而绝端兮，窃不敢忘初之厚德。
独悲愁其伤人兮，冯郁郁其何极！
霜露惨悽而交下兮，心尚幸其弗济。
霰雪雰糅其增加兮，乃知遭命之将至。
愿徼幸而有待兮，泊莽莽与野草同死。
愿自直而径往兮，路壅绝而不通。
欲循道而平驱兮，又未知其所从。
然中路而迷惑兮，自压按而学诵。
性愚陋以褊浅兮，信未达乎从容。
窃美申包胥之气盛兮，恐时世之不固。
何时俗之工巧兮？灭规矩而改凿。
独耿介而不随兮，愿慕先圣之遗教。
处浊世而显荣兮，非余心之所乐。
与其无义而有名兮，宁穷此而守高。
食不偷而为饱兮，衣不苟而为温。
窃慕诗人之遗风兮，愿托志乎素餐。
蹇充倔而无端兮，泊莽莽而无垠。
无衣裘以御冬兮，恐溘死而不得见乎阳春。
靓杪秋之遥夜兮，心缭悷而有哀。
春秋逴逴而日高兮，然惆怅而自悲。
--- 48
楚辞。
５４。
四时递来而卒岁兮，阴阳不可与俪偕。
白日晼晚其将入兮，明月销铄而减毁。
岁忽忽而遒尽兮，老冉冉而愈弛。
心摇悦而日幸兮，然怊怅而无冀。
中憯恻之悽怆兮，长太息而增欷。
年洋洋以日往兮，老廖廓而无处。
事盩盩而觊进兮，蹇淹留而踌躇。
何泛滥之浮云兮？猋壅蔽此明月！
忠昭昭而愿见兮，然霠曀而莫达。
愿皓日之显行兮，云蒙蒙而蔽之。
窃不自料而愿忠兮，或儩点而污之。
尧舜之抗行兮，瞭冥冥而薄天。
何险之嫉妒兮？被以不慈之伪名。
彼日月之照明兮，尚黯黮而有瑕。
何况一国之事兮，亦多端而胶加。
被荷裯之晏晏兮，然潢洋而不可带。
既骄美而伐武兮，负左右之耿介。
憎愠惀之修美兮，好夫人之慷慨。
众踥蹀而日进兮，美超远而逾迈。
农夫辍耕而容与兮，恐田野之芜秽。
事绵绵而多私兮，窃悼后之危败。
世雷同而炫曜兮，何毁誉之昧昧！
今修饰而窥镜兮，后尚可以窜藏。
愿寄言夫流星兮，羌倏忽而难当。
卒壅蔽此浮云兮，下暗漠而无光。
--- 49
６４。楚辞
尧舜皆有所举任兮，故高枕而自适。
谅天怨于天下兮，心焉取此怵惕！
乘骐骥之浏浏兮，驭安用夫强策？
谅城郭之不足恃兮，虽重介之何益？
邅翼翼而无终兮，忳惛惛而愁约。
生天地之若过兮，功不成而无效。
愿沈滞而不见兮，尚欲布名乎天下。
然潢洋而不遇兮，直怐?而自苦。
莽洋洋而无极兮，忽翱翔之焉薄？
国有骥而不知乘兮，焉皇皇而更索？
宁戚讴于车下兮，桓公闻而知之。
无伯乐之善相兮，今谁使乎誉之？
罔流涕以聊虑兮，惟著意而得之。
纷忳忳之愿忠兮，妒被离而障之。
愿赐不肖之驱而别离兮，放游志乎云中。
乘精气之抟抟兮，骛诸神之湛湛。
骖白霓之习习兮，历群灵之丰丰。
左朱雀之茇茇兮，右苍龙之躣躣.属雷师之阗阗兮，通飞廉之衙衙。
前轻辌之锵锵兮，后辎乘之从从。
载云旗之委蛇兮，扈屯骑之容容。
计专专之不可化兮，愿遂推而为臧。
赖皇天之厚德兮，还及君之无恙！
--- 50
楚辞。
７４。
招魂
朕幼清以廉洁兮，身服义而未沫。
主此盛德兮，牵于俗而芜秽。
上无所考此盛德兮，长离殃而愁苦。
帝告巫阳曰：“有人在下，我欲辅之。
魂魄离散，汝筮予之！“
巫阳对曰：“掌梦，上帝其难从。
若必筮予之，恐后之谢，不能复用。“
巫阳焉乃下招曰：“魂兮归来！”
去君之恒干，何为四方些？
舍君之乐处，而离彼不祥些。
魂兮归来！东方不可以托些。
长人千仞，惟魂是索些。
十日代出，流金铄石些。
彼皆习之，魂往必释些。
归来归为！不可以托些。
魂兮归来！南方不可以止些。
雕题黑齿，得人肉以祀，以其骨为醢些。
蝮蛇蓁蓁，封狐千里些。
雄虺九首，往来倏忽，吞人以益其心些。
归来归来！不可淫些！
--- 51
８４。楚辞
魂兮归来！西方之害，流沙千里些。
旋入雷渊，爢散而不可止些。
幸而得脱，其外旷宇些。
赤蚁若象，玄蜂若壶些。
五谷不生，丛菅是食些。
其土烂人，求水无所得些。
彷徉无所倚，广大无所极些。
归来归来！恐自遗贼些。
魂兮归来！北方不可以止些。
层冰峨峨，飞雪千里些。
归来归来！不可以久些。
魂兮归来！君无上天些。
虎豹九关，啄害下人些。
一夫九首，拔木九千些。
豺狼从目，往来侁侁些。
悬人以娭，投之深渊些。
致命于帝，然后得瞑些。
归来归来！往恐危身些。
魂兮归来！君无下此幽都些。
土伯九约，其角觺觺些。
敦脄血拇，逐人駓駓些。
参目虎首，其身若牛些。
此皆甘人，些。
B归来归来！恐自遗灾些。
魂兮归来！入修门些。
--- 52
楚辞。
９４。
工祝招君，背行先些。
秦篝齐缕，郑绵络些。
招具该备，永啸呼些。
魂兮归来！反故居些。
天地四方，多贼奸些。
像设君室，静闲安些。
高堂邃宇，槛层轩些。
层台累榭，临高山些。
网户朱缀，刻方连些。
冬有榝厦，夏室寒些。
川谷径复，流潺湲些。
光风转蕙，泛崇兰些。
经堂入奥，朱尘筵些。
砥室翠翘，挂曲琼些。
翡翠珠被，烂齐光些。
阿拂壁，罗帱张些。
纂组绮缟，结琦璜些。
室中之观，多珍怪些。
兰膏明烛，华容备些。
二八侍宿，射递代些。
九侯淑女，多迅众些。
盛鬋不同制，实满宫些。
容态好比，顺弥代些。
弱颜固植，謇其有意些。
姱容脩态，絙洞房些。
--- 53
０５。楚辞
娥眉曼睩，目腾光些。
靡颜腻理，遗视矊些。
离榭修幕，侍君之闲些。
翡帷翠帐，饰高堂些。
红壁沙板，玄玉梁些。
仰观刻桷，画龙蛇些。
坐堂伏槛，临曲池些。
芙蓉始发，杂芰荷些。
紫茎屏风，文缘波些。
文异豹饰，侍陂陁些。
轩辕既低，步骑罗些。
兰薄户树，琼木篱些。
魂兮归来！胡远为些？
室家遂宗，食多方些。
稻粢穱，挐黄粱些。
大苦咸酸，辛甘行些。
肥牛之腱，臑若芳些。
和酸若苦，陈吴羹些。
歠鳖炮羔，有柘浆些。
鹄酸凫，煎鸿鸧些。
露鸡臛蠵，厉而不爽些。
粔籹蜜饵，有餭些。
瑶浆蜜勺，实羽觞些。
挫糟冻饮，酎清凉些。
华酌既陈，有琼浆些。
--- 54
楚辞。
１５。
归来反故室，敬而无妨些。
肴羞未通，女乐罗些。
陈钟按鼓，造新歌些。
涉江采菱，发扬荷些。
美人既醉，朱颜酡些。
姱光眇视，目曾波些。
被文服纤，丽而不奇些。
长发曼鬋，艳陆离些。
二八齐容，起郑舞些。
衽若交竿，抚案下些。
竽瑟狂会，搷鸣鼓些。
宫廷震惊，发激楚些。
吴歈蔡讴，奏大吕些。
士女杂坐，乱而不分些。
放陈组缨，班其相纷些。
郑卫妖玩，来杂陈些。
激楚之结，独秀先些。
歈蔽象棋，有六簙些。
分曹并进，道相迫些。
成枭而牟，呼五白些。
晋制犀比，费白日些。
铿钟摇虡，揳梓瑟些。
娱酒不废，沈日夜些。
兰膏明烛，华灯错些。
结撰至思，兰芳假些。
--- 55[奇+书+网]
２５。楚辞
人有所极，同心赋些。
酎饮尽欢，乐先故些。
魂兮归来！反故居些！“
乱曰：“献岁发春兮汩吾南征，菉蘋齐叶兮白芷生。
路贯庐江兮左长薄，倚沼畦瀛兮遥望博。
青骊结驷兮齐千乘，县火延起兮玄颜烝.步及骤处兮诱骋先，抑骛若通兮引车右还。
与王趋梦兮课后先，君王亲发兮惮青兕。
朱明承夜兮时不可以淹，皋兰被径兮斯路渐。
湛湛江水兮上有枫，目极千里兮伤春心。
魂兮归来哀江南！“
风赋
楚襄王游于兰台之宫，宋玉、景差侍。
有风飒然而至，王乃披襟而当之曰：“快哉此风寡人所与庶人共者邪？”宋玉对曰：“此独大王之风耳，庶人安得而共之？”王曰：“夫风者，夫地之气，溥畅而至，不择贵贱高下而加焉。今子独以为寡人之风，岂有说乎？”宋玉对曰：“臣闻于师：枳句来巢，空穴来风。其所托者然，则风气殊焉。”
王曰：“夫风始安生哉？”宋玉对曰：“夫风生于地，起于青蘋之末。侵淫溪谷，盛怒于土囊之口。缘泰山之阿，舞于
--- 56
楚辞。
３５。
松柏之下。飘忽淜滂，激飏熛怒。耾耾雷声，回穴错迕。蹶石伐木，梢杀林莽。至其将衰也，被丽披离，冲孔动楗。眴焕粲烂，离散转移。故其清凉雄风，则飘举升降。乘凌高城，入于深宫。邸华叶而振气，徘徊于桂椒之间，翱翔于激水之上，将击芙蓉之精。猎蕙草，离秦衡。概新夷，被荑杨。回穴冲陵，萧条众芳。
然后徜徉中庭，北上玉堂，跻于罗帷，经于洞房。
乃得为大王之风也。
故其风中人，状直憯凄惏栗，清凉增欷。清清泠泠，愈病析酲。发明耳目，宁体便人。此所谓大王之雄风也。“
王曰：“善哉论事！夫庶人之风，岂可闻乎？”宋玉对曰：“夫庶人之风，塕然起于穷巷之间，堀堁扬尘。勃郁烦冤，冲孔袭门。动沙堁，吹死灰。骇溷浊，扬腐余。邪薄入瓮牖，至于室庐。故其风中人，状直憞溷郁邑，驱温致湿。中心惨怛，生病造热。中唇为胗，得目为。啗嗽获，死生不卒。此所谓庶人之雌风也。”
高唐赋并序
昔者楚襄王与宋玉游于云梦之台，望高唐之观。其上独有云气，癒兮直上，忽兮改容，须臾之间，变化无穷。王问玉曰：“此何气也？”玉对曰：“所谓朝云者也。”王曰：“何谓朝云？”玉曰：“昔者先王尝游高唐，怠而昼寝，梦见一妇人曰：”妾巫山之女也，为高唐之客。闻君游高唐，愿荐枕席。
‘
--- 57
４５。楚辞
王因幸之。
去而辞曰：“妾在巫山之阳，高丘之阻，旦为朝云，暮为行雨。
朝朝暮暮，阳台之下。
‘旦朝视之如云。
故为立庙，号曰‘朝云’。“王曰：”朝云始出，状若何也？“玉对曰：”其始出也，兮若松榯.其少进也，晰兮若姣姬。
扬袂鄣日，而望所思。忽兮改容，偈兮若驾驷马，建羽旗。湫兮如风，凄兮如雨。
风止雨霁，云无处所。“王曰：”寡人方今可以游乎？“
玉曰：“可。”王曰：“其何如矣？”玉曰：“高矣显矣，临望远矣！广矣普矣，万物祖矣！上属于天，下见于渊，珍怪奇伟，不可称论。”王曰：“试为寡人赋之。”玉曰：“唯唯。”
惟高唐之大体兮，殊无物类之可仪比。
巫山赫其无畴兮，道互折而曾累。登巉岩而下望兮，临大阺之稸水。遇天雨之新霁兮，观百谷之俱集。
濞汹汹其无声兮，溃淡淡而并入。
滂洋洋而四施兮，蓊湛湛而弗止。长风至波起兮，若丽山之孤亩。势薄岸而相击兮，隘交引而却会。癒中怒而特高兮，若浮海而望碣。石砾磥磥而摩兮，震天之。巨石溺溺之韕灂兮，沫潼潼而高厉。水澹澹而盘纡兮，洪波淫淫之溶潏。
奔扬踊而相击兮，云兴声之霈霈。猛兽惊而跳骇兮，妄奔走而驰迈。虎豹豺兕，失气恐喙。雕鹗鹰鹞，飞扬伏窜，股战胁息，安敢妄挚。
于是水虫尽暴，乘渚之阳。鼋鼍鳣鲔，交积纵横。振鳞奋翼，蜲蜲蜿蜿。中阪遥望，玄木冬荣，煌煌荧荧，夺人目精。烂兮若列星，曾不可殚形。榛林郁盛，葩华覆盖。双椅垂房，纠枝还会。徙靡澹淡，随波暗蔼。东西施翼，猗狔丰沛。绿叶紫裹，丹茎白蒂。纤条悲鸣，声似竽籁。清浊相和，五变四会。感心动耳，回肠伤气。孤子寡妇，寒心酸鼻。长
--- 58
楚辞。
５。
吏堕隳官，贤士失志。愁思无已，叹息垂泪。
登高远望，使人心瘁。盘岸巑巑，讙陈硙硙.磐石险峻，倾崎崖聩。岩岖参差，从横相追。陬横牾，背穴偃蹠。交加累积，重叠增益。状若砥柱，在巫山下。仰视山颠，肃何千千，炫耀虹霓。俯视崝嵘，寥窈冥窐。不见其底，虚闻松声。
倾岸洋洋，立而熊经。
久而不去，尽汗出。
悠悠忽忽，怊怅自失。使人心动，无故自恐。贲、育之断，不能为勇。卒愕异物，不知所出。縰縰莘莘，若生于鬼，若出于神。状似走兽，或象飞兽。谲诡奇伟，不可究陈。上至观侧，地盖底平。箕踵漫衍，芳草罗生。秋兰茝蕙，江离载菁。青荃射干，揭车苞并。薄草靡靡，联延夭夭。越香掩掩，众雀嗷嗷。雌雄相失，哀鸣相号。王睢鹂黄，正冥楚鸠，秭归思妇，垂鸡高巢。
其鸣喈喈，当年遨游，更唱迭和，赴曲随流。
有方之士，羡门高溪。
上成郁林，公乐聚谷。
进纯牺，祷璇室。醮诸神，礼太一。传祝已具，言辞已毕。王乃乘玉舆，驷仓螭。垂旒旌，旆合谐。大弦而雅声流，冽风过而增悲哀。于是调讴，令人惏悷憯凄，胁息增欷。
于是乃纵猎者，基趾如星。传言羽猎，衔枚无声。弓驽不发，罘不倾。涉漭漭，驰苹苹飞鸟未及起，走兽未及发。何节奄忽，蹄足洒血？
举功先得，获车已实？
王将欲往见，必先斋戒，差时择日。简舆玄服，建云旆，霓为旌，翠为盖。风起雨止，千里而逝。盖发蒙，往自会。思万方，忧国害。开贤圣，辅不逮。九窍通郁精神察（滞），延年益寿千万岁。
--- 59
６５。楚辞
神女赋
楚襄王与宋玉游于云梦之浦，使玉赋高唐之事。其夜玉寝，果梦与神遇，其状甚丽。王玉异之，明日以白玉王。玉〔王〕曰：“其梦若何？”王〔玉〕曰：“晡夕之后，精神恍忽，若有所喜。纷纷扰扰，未知何意。目色仿佛，乍若有记。见一妇人，状甚奇异，寐而梦之，寤不自识。罔兮不乐，怅然失志。
于是抚心定气，复见所梦。“王曰：”状何如也？“玉曰：”茂矣美矣，诸好备矣！盛矣丽矣，难测究矣！上古既无，世所未见。瑰姿玮态，不可胜赞。其始来也，耀乎若白日初出照屋梁。其少进也，皎若明月舒其光。须臾之间，美貌横生。
晔兮如华，温乎如莹。五色并驰，不可殚形。详而视之，夺人目精。
其盛饰也，则罗纨绮缋盛文章，极服妙采照万方。
振绣衣，被袿裳。襛不短，纤不长。步裔裔兮曜殿堂。忽兮改容，婉若游龙乘云翔。砮被服，侻薄装。沐兰泽，含若芳。性和适，宜侍旁。顺序卑，调心肠。“王曰：”若此盛矣！试为寡人赋之。“玉曰：”唯唯。“
夫何神女之姣丽兮，含阴阳之渥饰。
被华藻之可好兮，若翡翠之奋翼。
其象无双，其美无极。
毛嫱鄣袂，不足程式。
西施掩面，比之无色。近之既（妖）
〔姣〕，远之有望。骨法多奇，应君之相。视之盈目，孰者克尚。私心独悦，乐之无量。
交希恩疏，不可尽畅。他人莫睹，王览其状。其状峨峨，何
--- 60
楚辞。
７５。
可极言。貌丰盈以庄姝兮，苞温润之玉颜。眸子烱其精朗兮，瞭多美而可观。眉联娟以蛾扬兮，朱唇的其若丹。素质干之酖实兮，志解泰而体闲。
既姽婳于幽静兮，又婆娑乎人间。
宜高殿以广意兮，翼放纵而绰宽。动雾縠以徐步兮，拂墀声之珊珊。
望余帷而延视兮，若流波之将澜。奋长袖以正衽兮，立踯躅而不安。澹清静其愔嶀兮，性沉详而不烦。时容与以微动兮，志未可乎得原。意似近而既远兮，若将来而复旋。褰余帱而请御兮，愿尽心之惓惓。怀贞亮之絜清兮，卒与我兮相推。
陈嘉辞而云对兮，吐芬芳其若兰。
精交接以来往兮，心凯康以乐欢。神独亨而未结兮，魂以无端。含然诺其不分兮，喟扬音而哀叹。頩薄怒以自持兮，曾不可乎犯干。
于是摇珮饰，鸣玉鸾。整衣服，敛容颜。顾女师，命太傅。欢情未接。将辞而去。迁延引身，不可亲附。似逝未行，中若相首。目略微眄，精彩相授。志态横出，不可胜记。意离未绝，神心怖覆。礼不遑讫，辞不及究。愿假须臾，神女称遽。徊肠伤气，颠倒失据。暗然而暝，忽不知处。情独私怀，谁者可语。惆怅垂涕，求之至曙。
登徒子好色赋
大夫登徒子侍于楚王，短宋玉曰：“玉为人体貌闲丽，口多微辞，又性好色。愿王勿与出入后宫。”王以登徒子之言问
--- 61
８５。楚辞
宋玉。玉曰：“体貌闲丽，所受于天也；口多微辞，所学于师也；至于好色，臣无有也。”王曰：“子不好色，亦有说乎？
有说则止，无说则退。“玉曰：”天下之佳人，莫若楚国；楚国之丽者，莫若臣里；臣里之美者，莫若臣东家之子。东家之子增之一分则太长，减之一分则太短；著粉则太白，施朱则太赤；眉如翠羽，肌如白雪；腰如束素，齿如含贝；嫣然一笑，惑阳城，迷下蔡。
然此女登墙窥臣三年，至今未许也。
登徒子则不然：其妻蓬头挛耳，龊唇厉齿，旁行踽偻，又疥且痔，登徒子说之，使有五子。王孰察之，谁为好色者矣。“是时，秦章华大夫在侧，因进而称曰：”今夫宋玉盛称邻之女，以为美色，愚乱之邪；臣自以为守德，谓不如彼矣。且夫南楚穷巷之妾，焉足为大王言乎？若臣之陋，目所曾睹者，未敢云也。“王曰：”试为寡人说之。“大夫曰：”唯唯！臣少曾远游，周览九土，足历五都，出咸阳，熙邯郸，从容郑、卫、溱、洧之间。是时向春之末，迎夏之阳，鸧鴂喈喈，群女出桑。此郊之姝，华色含光，体美容冶，不待饰装。臣观其丽者，因称诗曰：“遵大路兮揽子袪，赠以芳华辞甚妙‘。于是处子怳若有望而不来，忽若有来而不见。意密体疏，俯仰异观；含喜微笑，窃视流眄。复称诗曰：”寤春风兮发鲜荣，洁斋俟兮惠音声，赠我如此兮，不如无生。
‘因迁延而辞避。盖徒以微辞相感动，精神相依凭；目欲其颜，心顾其义，扬诗守礼，终不过差，故足称也。“于是楚王称善。宋玉遂不退。
--- 62
楚辞。
９５。
对楚王问
楚襄王问于宋玉曰：“先生其有遗行欤？
何士民众庶不誉之甚也？“
宋玉对曰：“唯，然，有之。
愿大王宽其罪，使得毕其辞。“
“客有歌于郢中者，其始曰《下里》、《巴人》，国中属而和者数千人；其为《阳阿》、《薤露》，国中属而和者数百人；其为《阳春》、《白雪》，国中属而和者不过数十人，引商刻羽，杂以流徵，国中属而和者不过数人而已。是其曲弥高，其和弥寡。故鸟有凤而鱼有鲲。凤凰上击九千里，绝云霓，负苍天，翱翔乎杳冥之上；夫藩篱之鷃，岂能与之料天地之高哉！
鲲鱼朝发昆仑之墟，曝鬐于碣石，暮宿于孟诸；夫尺泽之鲵，岂能与之量江海之大哉！故非独鸟有凤而鱼有鲲也，士亦有之。夫圣人瑰意琦行，超然独处；夫世俗之民，又安知臣之所为哉！“
笛赋
余尝观于衡山之阳，见奇筱异干罕节间枝之丛生也。其处磅千仞，绝溪凌阜，隆崛万丈，盘石双起，丹水涌其左，
--- 63
０６。楚辞
醴泉流其右。其阴则积雪凝霜，雾露生焉；其东则朱天皓日，索朝明焉；其南则盛夏清微，春阳荣焉；其西则凉风游旋，吸逮存焉。干枝洞长，桀出有良。名高师旷，将为阳春、北鄙、白雪之曲，假涂南国，至此山，望其丛生，见其异形，曰命陪乘，取其雄焉；宋意将送荆卿于易水之上，得其雌焉。于是乃使王尔、公输之徒，合妙意，角较手，遂以为笛。于是天旋少阴，白日西靡，命严春，使午子，延长颈，奋玉手，摛朱唇，曜皓齿，頳颜臻，玉貌起，吟清商，追流徵，歌伐檀，号孤子，发久转，舒积郁。其为幽也，甚乎怀永抱绝，丧夫天，亡稚子，纤悲徵痛，毒离肌肠腠理。激叫入青云，慷慨切穷士，度曲羊肠坂，揆殃振奔逸。游泆志，列弦节，武毅发，沉忧结，呵鹰扬，叱太一。声淫淫以黯，气旁合而争出，歌壮士之必往，悲猛勇乎飘疾。麦秀渐渐兮，鸟声革翼。
招伯奇于源阴，追申子于晋域。夫奇曲雅乐所以禁淫也，锦绣黼黻所以御暴也。缛则泰过，是以檀卿刺郑声，周人伤北里也。乱曰：芳林皓干有奇宝兮，博人通明乐斯道兮。般衍澜漫终不老兮，双枝间丽貌甚好兮。八音和调成禀受兮，善善不衰为世保兮。
绝郑之遗离南楚兮，美风洋洋而畅茂兮。
嘉乐悠长俟贤士兮，鹿鸣萋萋思我友兮，安心隐志可长久兮。
讽赋
楚襄王时，宋玉休归。唐勒谗之于王，曰：“玉为人，身
--- 64
楚辞。
１６。
体容冶，口多微辞，出爱主人之女，入事大王，愿王疏之。“
玉休还，王问玉曰：“为人身体容冶，口多微辞，出爱主人之女，入事寡人，不亦薄乎？”玉曰：“臣身体容冶，受之二亲；口多微辞，闻之圣人。臣尝出行，仆饥马疲。正值主人门开，主人翁出，妪又到市，独有主人女在。女欲置臣，堂上太高，堂下太卑，乃更于兰房之室，止臣其中。中有鸣琴焉，臣援而鼓之，为幽兰白雪之曲。主人之女，翳承日之华，披翠云之裘，更披白縠之单衫，垂珠步摇，来排臣户，曰：”上客，日高，无乃饥乎？“为臣炊彫胡之饭，烹露葵之羹，来劝臣食。
以其翡翠之钗，挂臣冠缨。臣不忍仰视。为臣歌曰：“岁将暮兮日已寒，中心乱兮勿多言。”臣复援琴而鼓之，为秋竹积雪之曲，主人之女又为臣歌曰：“内怵惕兮徂玉床，横自陈兮君之旁。君不御兮妾谁怨？日将至兮下黄泉。”玉曰：“吾宁杀人之父，孤人之子，诚不忍爱主人之女。”王曰：“止，止，寡人之于此时，亦何能已也？”
钓赋
宋玉与登徒子偕受钓于元洲，止而并见于楚襄王，登徒子曰：“夫元洲天下之善钓者也，愿王观焉。”王曰：“其善奈何？”登徒子对曰：“夫元洲钓也，以三寻之竿，八丝之线，铒若蛆蚓，钓如细针，以出三赤之鱼于数仞之水中，岂可谓无术乎？夫元洲芳水饵，挂缴钩，其意不可得，退而牵行，下
--- 65
２６。楚辞
触清泥，上则波飏，元洲因水势而施之：颉之颃之，委纵收敛，与鱼沉浮。及其解弛，因而获之。“襄王曰：”善。“宋玉进曰：”今察元洲之钓，未可谓能持竿也，又焉足为大王言乎？“
王曰：“子之所谓善钓者何？”玉曰：“臣所谓善钓者，其竿非竹，其纶非丝，其钩非针，其饵非蚓也。”王曰：“愿遂闻之。”
宋玉对曰：“昔尧、舜、禹、汤之钓也，以贤圣为竿，道德为纶，仁义为钩，禄利为饵，四海为池，万民为鱼。钓道微矣，非圣人其孰能察之？”王曰：“迅哉说乎！其钓不可见也。”宋玉对曰：“其钓易见，王不可察尔，昔殷汤以七十里、周文王以百里，兴利除害，天下归之，其饵可谓芳矣；南面以掌天下，历载数百，到今不废，其纶可谓纫矣；群生浸其泽，民氓畏其罚，其钩可谓均矣；功成而不隳，名立而不改，其竿可谓强矣。若夫竿折纶绝，饵坠钩决，波涌鱼失，是则夏桀、商纣不通夫钓术也。今察元洲之钓也，左挟鱼罶，右执槁竿，立乎潢汙之涯，倚乎杨柳之间，精不离乎鱼喙，思不出乎鲋鳊，形容枯槁，神色憔悴，乐不役勤，获不当费，斯乃水滨之役夫也已，君王又何称焉？
王若见尧、舜之洪竿，摅禹、汤之修纶，投之于渎，沉之于海，漫漫群生，孰非吾有？其为大王之钓，不亦乐乎？“
大言赋
楚襄王与唐勒、景差、宋玉游于阳云之台。王曰：“能为
--- 66
楚辞。
３６。
寡人大言者，上座。“王因晞曰：”操是太阿剥一世，流血冲天，车不可以厉，“至唐勒曰：”壮士愤兮绝夫维，北斗戾兮太山夷。“至景美曰：”校士猛颜皋陶嘻，大笑至兮摧覆思。
锯牙云，晞甚大，吐舌万里唾一世，“至宋玉曰：”方地为车，圆天为盖，长剑耿耿倚天外。“王曰：”未可也。“玉曰：”并吞四夷，饮枯河海，跋越九州，无所容止。身大四塞，愁不可长，据地天，迫不得仰。“
小言赋
楚襄王既登阳云之台，令诸大夫景差、唐勒、宋玉等并造大言赋，赋毕而宋玉受赏。
王曰：“此赋之迂诞则极巨伟矣，抑未备也。且一阴一阳，道之所贵；小往大来，剥复之类也。
是故卑高相配而天地位；三光并照则小大备。
能高而不能下，非兼通也；能粗而不能细，非妙工也。然则上坐者未足明赏贤人，有能为小言赋者，赐之云梦之田。“景差曰：”载氛埃兮乘剽尘，体轻蚊翼，形微蚤鳞，聿遑浮踊，凌云纵身，经由针孔，出入罗巾，缥缈翩绵，乍见乍泯。“唐勒曰：”析飞糠以为舆，剖粃比糟以为舟。泛然投乎杯水中，淡若巨海之洪流。凭蚋眥以顾盼，附蠛蠓而遐游。宁隐微以无准，原存亡而不忧。“又曰：”馆于蝇须，宴于毫端，烹虱胫，切虮肝，会九族而同哜，犹委余而不殚。“宋玉曰：”无内之中，微物潜生，比之无象，言之无名，蒙蒙景灭，昧昧遗形，超于太
--- 67
４６。楚辞
虚之域，出于未兆之庭。纤于毳末之微蔑，陋于茸毛之方生。
视之则眇眇，望之则冥冥，离朱为之叹闷，神明不能察其情。
二子之言，磊磊皆不小，何如此之为精？“王曰：”善。“赐以云梦之田。
舞赋
楚襄王既游云梦，将置酒宴饮，谓宋玉曰：“寡人欲觞群臣，何以娱之？”玉曰：“臣闻激楚、结风、阳河之舞，材人之穷观，天下之至妙。
噫！
可进乎？“王曰：”试为寡人赋之。“
玉曰：“唯，唯。尔乃郑女出进，二八徐侍，姣服极丽，媮致态，貌嫽妙以妖冶，红颜晔其杨华、眉连娟以增绕，目流睇而横波。珠翠灼烁而照耀兮，华袿飞而杂纤罗。顾形影，自整装，顺微风，挥若芳，动朱唇，纡清扬，亢音高歌，为乐之方。其始兴也，若俯若仰，若来若往，雍容惆怅，不可为象。罗衣从风，长袖交横，骆驿飞散，飒沓合并，绰约闲靡，机迅体轻。于是合场递进，案次而俟，埒簇角妙，夸容乃理，轶态横出，瑰姿谲起，回身还入，迫于急节，纡形赴远，漼以摧折，纤谷蛾飞，缤焱若绝。体如游龙，袖如素蜺，迁延微笑，退复次列，观者称丽，莫不怡说。”
